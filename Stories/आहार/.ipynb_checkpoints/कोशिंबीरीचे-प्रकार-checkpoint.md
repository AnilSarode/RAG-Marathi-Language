## कोशिंबीरीचे प्रकार

काकडी-टोमॅटोची कोशिंबिर - काकडी, टोमॅटो, गाजर आणि कांदा बारिक कापून घ्या, छोटे चौकोनी काप करा. मग आवडत असल्यास शेंगदाण्याचे कूट टाका. नंतर चवीनुसार मीठ आणि बारिक कापलेल्या मिरच्या टाकून ढवळून घ्या. आवडीनुसार दही सुद्धा टाकू शकता. शेंगदाण्याचे कूट टाकल्यास कोशिंबिर चविष्ट होते.

गाजर आणी बीटची कोशिंबिर - गाजर आणि उकडून घेतलेला बीट किसणीवर किसून घ्या. नंतर शेंगदाण्याचे कूट, मीठ आणि मिरच्या टाकून ढवळून घ्या.

मक्याची कोशिंबिर - मक्याचे दाणे कुकर मधे उकडून घ्या. त्या मक्याच्या दाण्यांना एका बाऊलमधे काढून घ्या. मग मीठ आणि चाट मसाला लावून घ्या. त्यानंतर बारिक केलेले कांदा, टॉमॅटो टाका (हे नाही टाकलंत तरी चालेल पण कोशिंबिर वाढवण्यासाठी करू शकता). थोडे ढवळून घ्या आणि कोशिंबिर तयार.

उकडलेल्या मुगाची कोशिंबिर - मूग पाण्यात भिजवून ठेवा. त्यांना मोड आल्यावर कुकरमधे उकडून घ्या. त्यात कांदा, टॉमॅटो, मसाला आणि चविनुसार मीठ टाका. जर तुम्हाला मूग आवडत नसतील तर तुम्ही त्याच्या ऐवजी चणे टाकू शकता

-सिमरन जोशी 