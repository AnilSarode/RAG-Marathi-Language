## पारंपरिक रवळी

साहित्य: एक मोठा नारळ,(नारळ खोवून मिक्सर ला वाटून त्याचे दूध काढणे.साधारण तीन वाट्या झाले पाहिजे.

एक वाटी चिरलेला गूळ

एक वाटी तांदुळाचा रवा(तांदूळ मिक्सर ला बारीक वाटणे ह्यालाच रवा म्हणतात)

थोडी वेलची जायफळ पूड

थोडे तूप

कृती: प्रथम तांदुळाचा रवा तुपावर मंद आचेवर भाजणे.

त्यानंतर एका जाड बुडाच्या टोपात नारळाचे दूध घालणे व त्यातच चिरलेला गूळ घालून ढवळून घेणे.गूळ पूर्ण वितळला की त्यात तांदुळाचा रवा घालणे.व त्यातच वेलची जायफळ पूड व एक मोठा चमचाभर तूप घालणे .व हळूहळू ढवळत राहणे.त्यानंतर थोडस घट्ट होत आल की टोप खाली उतरून गॅसवर लोखंडी तवा ठेवणे व त्या तव्यात ते टोप ठेवणे.गॅस मंद ठेवणे.आता त्या टोपा वर दुसरा एक गरम केलेला लोखंडी तवा ठेवणे.व साधारण एक तासभर तरी लागतो. एक तासानंतर बघणे.मिश्रण घट्ट झाले आहे की नाही .झाले असेल तर आपली रवळी तयार.नाही झाले असेन तर पुन्हा करत ठेवणे.

करायला खूप वेळ जातो पण छान लागते.

जर कोणाकडे कोळशाची शेगडी असेल तर त्यावर केली तर अजून खूप छान लागेल.